1. Заповнити один список випадковими числами, інший - введеними з клавіатури числами, в третій записати суми відповідних елементів перших двох. Вивести вміст списків на екран.
2. Заповнити список дійсними числами введенням з клавіатури. Порахувати суму і добуток елементів списку. Вивести на екран сам список, отримані суму і добуток його елементів.
3. Згенерувати 20 випадкових цілих чисел в діапазоні від -5 до 4, записати їх в список. Порахувати кількість додатних, від’ємних і нульових елементів. Вивести на екран елементи списку і пораховані кількості.
4. Випадкові числа в діапазоні від -5 до 5 розкласти на два списки: в один помістити тільки додатні, у другий - тільки від’ємні. Числа, рівні нулю, ігнорувати. Вивести на екран всі згенеровані випадкові числа і елементи обох списків.
5. Заповнити список випадковими додатними і від’ємними цілими числами. Вивести його на екран. Видалити з списку всі від’ємні елементи і знову вивести.
6. У другому списку зберегти індекси парних елементів першого списку. Наприклад, якщо дано список зі значеннями 8, 3, 15, 6, 4, 2, то  другий треба заповнити значеннями 1, 4, 5, 6 (або 0, 3, 4, 5 - якщо індексація починається з нуля), оскільки саме в цих позиціях першого масиву стоять парні числа.
7. У списку знайти елементи, які в ньому зустрічаються тільки один раз, і вивести їх на екран. 
8. У списку випадкових цілих чисел поміняти місцями мінімальний і максимальний елементи.
9. Порахувати суми кожного рядка і кожного стовпця матриці. Доповнити її стовпцем, який містить суми елементів рядків та рядком, елементами якого є суми елементів стовпців.
10. Сформувати матрицю з чисел від 0 до 999, вивести її на екран. Порахувати кількість двозначних чисел в ній.
11. Матриця 5x4 заповнюється введенням з клавіатури (крім останніх елементів рядків). Програма повинна обчислювати суму введених елементів кожного рядка і записувати її в останній рядок. Наприкінці слід вивести отриману матрицю.
12. Знайти максимальний елемент серед мінімальних елементів стовпців матриці.
13. Дві матриці заповнюються введенням з клавіатури. В елементи третьої матриці такої ж розмірності записати більші з відповідних елементів перших двох. 
14. У матриці 10x10 поміняти значення елементів у кожному рядку, розташовані відповідно на головній та бічній діагоналях.
15. Змінити послідовність стовпців матриці так, щоб елементи її першого рядка були відсортовані за зростанням.
